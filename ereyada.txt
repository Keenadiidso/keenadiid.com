A

A (a') — Xarafka koowaad oo Alifka Soomaalida. Waa shaqal.
-a -- (naxwe) qodob raaca ereyada lab oo kelida ah oo 6 shibbane ku dhammaada (c, h, kh, q, x iyo hamsa, sida: magac-a, daah-a, jookh-a, maraq-a, madax-a iyo go'-a). 
aa (ā) - Xarafka "a" oo dheer.
Aabayeelid (-da) - U dan gelid; tixgelin.
Aabayn (-ta) - 1. Tixgelin; aabayeelid; daryeelid; 2. (weel) xoolayn.
Aabbe (-ha) - Qof lab oo wax dhalay; labada waalid kan lab (ama "aabbo").
Aabbur (-ka) - Weel afka ka awda; dabool; fur.
Aabburan - Aabur la saaray; la daboolay; furaysan.
Aabburid (-da) - Weel dabool saarid; daboolid; furayn.
Aabi (-ga) - Arrin aan jid ahayn oo cid lagula kaco; gardarro; maag; daandaansi.
Aabo (-ha) - Tixgelis; danayn; aabayeel.
Aad — 1. (º) Dhab; si daran. 2. Adigu.
-aad - Tiraab lagu dabakaro tirada oo muujiya jagada tiradaasi ku abbaaran tahay (saddex-aad 3d); shan-aad 5d; sagaal-aad 9d).
Aadaan (-ka) - Ereyo yar oo lagu dheeraysto oo dadka tukashada loogu yeero (ama  "addin"). 
Aadane (-ha) - Intii nebi Aadan dhalay ka mid ah; dad; qof.
Aaddan - Ku abbaaran; toosan; eg; beegan.
Aaddanaan (-ta) - Ku abbaarnaan; toosnaan; ekaan; beegnaan.
Aadid (-da) — Meel u socosho; tegid.
Aafeyn (-ta) - Aafo gaarsiin.
Aafo (-da) - Dhibaato aad u weyn.
Aagaan - 1. (-ka) Furka aagaamaha iyo baamaha lagu daboolo. 2. (-ta) Haan yar.
Aakhir (-ka) - Kan danbe.
Aakhiro (-da) - Meesha iyo nolosha danbe oo lagu noolaan doono, kolka adduunka laga tago.
Aalaa - Inta badan; badanaa; dhaaxa; qajeel.
Aalad (-da) - Alaabo wax lagu qabsado; qalab; hub.
Aaladeyn (-ta) - Aalad u yeelid; qalabayn; bubayn; qurxin.
-aale - Erey ulajeeddadiisu u dhowdabay "kasta", "walba",  "alla" (sida "had iyo goor-aale", "wax alla ama allaale").
Aalkol* (-ka) - Biyabbiyood aan midab lahayn, oo ur sillan, oo daarmi og, oo baabbi'i og, oo siyaalo badan loo soo saaro, waxna loogu qabsado, (ama "aalkolo").
Aalo (-da) - Qaalmaha yaryar oo lo'da.
Aameel (-ka) - 1. Harrub. 2. Wixii waxay arkaan iska raaca.
Aammiin (-ta) - Erey ducada daba­deeda la yiraahdo oo ulajeeddadiisu tahay "ilaahow aqbal".
Aammin - 1. (qof) Aan dhagar iyo laqdabo  aqoon;  daacad;  lillaahi. 2. (meel, kd.) nabad ah; aan cabsi lahayn.
Aamminid (-da) - Kalsooni u qabid; rumaysasho.
Aamminnimo (-da) -  Aammin ahaan­sho; daacadnimo; lillaahinnimo. 
Aammus (-ka) -  Hadal la'aan; shib.
Aammusan - Aan hadla hayn; shib ah.
Aammusid (-da) -  Hadal joojin.
Aammusin (-ta) - Hadal u diidid ama ku celin, hadal ka joojin.
Aammusnaan (-ta) - Hadlid la'aan; shib ahaan.
Aan - (Aniga; aan; i; ii - annaga; innaga: aannu; na; noo) qofka hadla haya ama waxqora haya.
Aanayn (-ta) - Aano ku raadin ama darteed wax ku yeelid.
Aanaysi (-ga) -  Godob u  raadsi; xigtaysi.
Aano (-da) - Xumaan hore oo lays gaarsiiyey oo in laga aarguto uurka lagu hayo; godob; utun; asaaye; aarsi; dakano.
Aar (-ka) -  1. Libaax weyn oo lab. 2. Aan biqin; geesi. 3. Aarsi. 
Aaran (-ka) -  1. Qaalmaha yaryar oo geela; qaan. 2. Doog iyo bar­waaqo.
Aarbax (-a) -	Eedbax. 
Aarbixid (-da) - Eedbixid.
Aargudasho (-da) - Aarsasho; Aarid. 
Aargudid (-da) - Aarid.
Aarid (-da) - Qof hor loo diley darti, qof u dilid; aargudid.
Aarnimo (-da) -	Aar ahaansho; geesinnimo.
Aarsasho (-da) - Aargudasho.
Aarsi (-ga) - Aargudad; aarsad.
Aas (-ka) - 1. Xabaasha (dadka dhinta) iyo waxa ku saabasan; duug. 2. Iftiinka midabyada leh oo qor­raxdhaca; cirguduud; cilcillow.
Aasan -	La xabaalay; la duugey. 
Aashaa (aash-) - Si miyir iyo xasil­loonaani ku jirto; aayar, tartiib.
Aashuun (-ka) - Weel biyaha lagu shubto oo laga sameeyey dhoobo; malbo; jalxad; shaanbi; ballaas.
Aasid (-da) - Xabaal ku ridid; duugid; xabaalid.
Aasmid (-da) -  Xabaalmid; duugmid.
Aasnaan (-ta) - Wax la xabaalay ahaan; xabaalnaan.
Aaway? - Xaggee buu (ama "bay") jiraa (ama "jirtaa?"); Meeyey? Meeday? (ama "away?").
Aawo (-da) - Daraad; dar; aw. 
Aayad (-da) - 1. Suurad  quraan, tixaha ay ka kooban tahay, mid­diiba. 2. Wax aan hor loo arki jirin oo yaab leh. 3. Mucjiso.
Aayar - Si deggan oo miyir leh; qunyar; tartiib; xasil.
Aayatiin (-ka) - Waxtar aan durba dhalane, waa danbe, oo iyadana loo baahan yahay, la filana hayo oo loogu talaggalo; waxtar raaga; cirib­danbeed; meecaad.
Aayid (-da) -  Wax raagey ama dib loo dhigay, waa danbe oo loo baa­han yahay, waxtarkooda helid, ku tabkicid.
Aayo - 1. (-da) ("waa shedan tahay") Carruurta hooyadood maahee, oorida  kale,  oo  aahbahood  qabo. 2. (-ha) Waxtar waa danbe wax laga dheefo; ciribdanbeed; aayatiin; meecaad; liil danbe; (ama "aaye"). 

B

В (Ва') - Хагаfkа labaad oo Alifka Somaalida; waa shibbane.
Ва' (-a) - Dhictaan, dhibaato iyo waxyeello xun cid gaarsiiya; hoog; belo; baabba'; baas.
-ba - Erey ulajeeddooyinka tixaha midabyo badan oo kala gaar ah u yeela: "aniguba waa aqaan"; "saddexduba ha yimaadeen"; kd.
Baa - Erey tixaha ulajeeddoyin gaar ah u yeela: "wiilkii baa yimid"; "Ladan baa timid baa?"; kd; ayaa; уaа.
Baab (-ka) - 1. Qaybaha ama xubnaha kitaabka middood, fasalka ka weyn. 2. Jaad; nooc; jinsi.
BAABUUR (1)
Baabba' (-a) - Wax tirtiran; aan raad lahayn; muuqiisa la waayey; ba'.
Baabbacayn (-ta) - (geel, kd.) orod cagaha dhukla lala dhaco; durdurin; ku tumasho, kd.
16
Baabbaco (-da) - 1. Gacanta dadka inta dhudhuunka ka hoosaysa oo calaacasha, faraha iyo suulku ka mid yihlin oo wax lagu gabto; cukur; sacab; cagta nafleyda qaarkeed;
2. Orod gaar ah oo geelu cagaha la dhaco dhulka.
Baabbah («da) — Baabba' noqday oo aan wax ka joogin; aan gudihiisa wax ku jirin; maran; eber; cidla'; waxba; sufur.
Baabba'san - Tirtirmay; aan muuqan; la baabba'shay.
Baabbi'id (-da) - Tirtirmid; ciribgo'id; qarsoomid.
Baabbi'in (-ta) - Tirtirid; ciribgoyn; hoog ku falid.
Baabbul (-sha) - Timo aad u baxa iyagoo aan la ilaalin; yoofil; tuur.
Baabsi (-ga) - Baadi cid kale leedahay oo, xadid darteed, loo suntado, loo summadrogo.
Baabusiir (-ka) - Baawasiir.
Baabuur (-ka) - 1. Gaadiid badanaaba afar garangarood leh oo ku socda qalab dhaqaajiya (motoor) oo gudaha ugu jira; dadka iyo alaabada buu gaadaa; gaari. 2. Qalab jiko oo inta dab lagu kor shido, wixii wax lagu karsana hayo, la kor saaro; girgire, birjiko; marakab.
16

C

C (cayn, са'*) — Xarafka saddexaad oo Alifka Soomaalida; waa shibbane.
Caabbiri (-ga) - Jaadadka doonyaha mid ka mid ah.
Caabbiyid (-da) - Xoog ku ilaalin; ku fillaansho; adkayn: xajin.
Caabid (-ka) - Qof cibaado badan; taqi.
Caabudid (-da) - Ilaah ka cabsasho.
Caabuq (-a) - Barar, milil, malax, kd. nabar gudihi ka samaysma; fasas; hurgun; arami; (ama "caabaq").
Caacid (-da) - Sida la nogdo kolka roob badan oo laga jirsan waayey, cid qabto oo lagu rafaado.
Caad — 1. (-°da) Dhagax, isagoo shiilmay oo qolqola haya dhulka gudihiisa ka soo baxay, oo isagoo ishaysta dhulka korkiisa ku ballaartay oo ku qaboobey; sallax dhagax ah oo jaadkaas ah oo biyaha celiya. 2. (-ka) Daruur cad oo xalleefsan oo aad u sarraysa; daruurta da'satey waxa ka hara oo wax cirka laftiisa ku dhegsan la moodo.
Caadaysad° (-ka) - Caado ka dhigad; caado u noqod; (ama "caadeysad").
Caadaysasho° (-da) - Caado ka dhigasho; caado u noqosho; wax u barasho; (ama "caadeysasho").
Caadbax (-a) — Bannaan u soo bax; muuqasho; wax qarsi la'aan; xogwarran; gowshaysad la'aan.
47
Caadbixid (-da) - Dibad ama bannaan u soo bixid; wixii uurka ku jirey sheegid; qarsoodi ka bixid.
Caaddil (-ka) - Caddaalad leh oo aan eexo aqon; garsoore ah.
Caaddilnimo (-da) - Caaddil ahaansho.
Caadeysasho (-da) - Caadaysasho.
Caadgoror (-ka) - Daruuraha caadka ah, roobka yar oo ka yimaada.
Caadi (-ga) - 1. Aan ka duwaneyn sida ama waxa la arki jirey ama caado loo lahaa. 2. Waxyaalaha loo bartay ama joogtada ah, ka mid ah. 3. Aan qiime weyn lahayn.
Caado (-da) - 1. Waxyaalo la falay oo lagu noqnoqday oo loo bartay oo dabadeed wax lagu dhaqmo oo aan la goyn karin noqday; dhaqan; xeer (aan qornayn). 2. Xayl, dhibaad.
Caadyaal (-ka) - Aan caad ku гоgnayn, muuqda; ifyaal; dibadyaal.
Caafimaad (-ka) - Cudur iyo jirro la'aan; fayoobi; ladnaan; fayo.
Caafimaadid (-da) - Caafimaad helid; cudur ka bogsasho; ladnaansho.
Caafimaadin (-ta) - Fayoobi iyo caafimaad siin; bogsiin.
Caafiyad (-da) - Fayoobi; (ama "cadfimaad").
Caaggan - (hilibka qaarki, kd.) aan u dhowaan, aan cunin, aan taaban; war xil leh ka dhigtay oo naftiisa u diida; ka xishooda.
47

D

D (Deel, Da'*) - Xarafka afraad oo Alifka Soomaalida. Waa shibbane. 
-da - (naxwe) Qodob magacyada dheddig oo kelida ah qaarkood iyo kuwa lab oo kooxda ah qaarkood raaca oo caddeeya (rida, marada, lo'da, badda; wadaaddada, aqallada, dibida, walaallada).
Da' (-da) - Inta qof ama wax kale nool yahay ama jiro haddii laga soo bilaabo waagii uu dhashay ama la sameeyey; da'aad; fil; fac; facaad.
Da'aad (-da) - Da'; fil.
Daab - 1. (-ka) Alaabta ama qalabka qaarkiis, docdiisa loogu talaggalay in la qabto ama lagu qaado, kd. 2. (-ta) Xanuun kubadhagaxow daran wata oo ku dhaca ubadka yaryar iyo weylaha iyo maqasha oo canaha cusub iyo danbarku keenaan.
Daabac (-a) - 1. Farsamada buugagga iyo wargeysyada, kd., oo aan farta ahayn lagu qoro inta lagu isticmaalo xuruuf jaran, ama tu kolkaas qalab gaar ahi shubo oo jarjaro oo dabadeed inta khad la marsho waraaqaha lagu qoro. 2. (dhar, kd.) xarar wax lagu gurxiyo.
Daabacan - La daabacay; daabac lagu qoray.
Daaban - La daabay; daab leh; daab loo yeelay.
71
Daabasho (-da) - 1. Daab la qabto u yeelasho. 2. Caano cusub oo danbar leh dhamid oo ku bukood.
Daabbado (-da) - 1. Neef xoolo ah oo la rarto ama la fuulo. 2. Nahfley weyn oo la yiraahdo badday ku jirtaa.
Daabicid (-da) - 1. Si daabac ah u qorid. 2. (dhar, kd.) daabac u yeelid.
Daabid (-da) - Daab la gabto u yeelid.
Daabnaan (-ta) - Daab ku waxaysnaan; daab lahaan.
Daacad (-da) - Kal iyo laab; lillaahi; run; hagarbax.
Daacaqurmid (-da) - Daacaqurun ku dhicid.
Daacaqurun (-ka) - Ur aan fiicnayn oo daacadu yeelato kolkii baruur iyo cunno kaloo aan is lahayn caloosha laga buuxsho.
Daacid (-da) - Daaco soo saarid.
Daaco (-da) - Dabaysha caloosha ku jirta oo inta hunguriga soo marta afka ka soo baxda iyadoo yeer la maqlo wadata.
Daacuun (-ka) — Cudur la is qaadsiiyo oo isku kol dad badan ku dhaca ama dhul ballaaran ku baaha; (daacuun-coloolo, dabaxaw; koleera, ti-fo,...).
Daad (-ka) - Biyaha roobka (xareedda) ama webiyaha oo dhulka dulundulceeya ama xoog ugu soo dillaaca.
71

E

E (e') Xarafka shanaad oo Alifka Soomaalida. Waa shaqal.
-e (-ee) — Hadallo ama tixo bay xiritrisaa, kol ay erey ku dabakaran tahay iyo koi ay gooni isu taagto, labadaba waa leedahay; (sida: "waa Liibaane u yeer" ama "waa Liibaan ee u yeer").
Eber (-ka) - Aan wax ku jirin; maran; baabbah; sufur; cidla'; waxba.
Ebyid (-da) - Qabyada ka bi'in: dhammaystirid; buuxin.
Ebyoon - Aan wax ka maqnayn; dhammaystiran; dhan; idil.
Ebyoonaan (-ta) - Wax dhammaystiran ahaan.
Ebyoonaansho (-ha) - Wax dhammaystiran ahaansho.
Edbin (-ta) - Edeb u yeelid.
Edeb (-ta) - Dhaganwanaag.
Edebdarro (-da) - Edeb la'aan; basar-xumo.
Edeg (-ga) - Xero yar oo loo dhigo maqasha xoolaha; meel ciriiryoon; qolqol.
Ee — 1. Tiraab xiriiriya ereyada iyo tixaha hawraarta: oo; -e. (nin wanaagsan ee geesi ah). 2. Xarafka "e" oo dheer; (ē).
Eebbe (-ha) — Kan wax walba abuura oo u tatiya oo weligi jirey weligina jiri doona; llaah; Rabbi; Guulle; Madhinte; Weyne; Baahilaawe.
Eebo (-da) - Waran yar; hooto; sallaaddi.
132
Eed (-da) - 1. Xaal; arrin; xaajo; gar. 2. Gaboodfal; gef: denbi.
-eed - Waxay ka dabadhacdaa magaacyada qaarkood, ulajeeddo "lahaaneedna" u yeeshaa: (alaabo carruureed; askar Soomaaliyeed).
Eedaad (-ka) - 1. Aan la mahadin; r afaad; dhibaato; silic; saxariir, 2. Xanuun taah leh.
Eedaadid (-da) - 1. Silic iyo saxariir mudasho. 2. Xanuun la taahid.
Eedaamid (-da) - (xoolo) xanuun la ciyid.
Eedaan (-ka) - (xoolo) ci xanuun keenay.
Eedaq (-a) - (caano) garoor.
Eedayn (-ta) - Xaal u qabsasho; eed saarid.
Eedays (-ka) - Eed la isa saaro; gar la isu qabsado.
Eedaysi (-ga) - Eed isu qabsi; garramid.
Eedbax (-a) -- Wax, eed la isu haystey lagaga baxo.
Eedbixid (-da) - Eed ka bixid.
Eeddo (-da) - Aabbaha iyo adeerka walaashood.
Eedid (-da) - Wax la falay ku bi'id; ku hoogid.
Eedsiin (-ta) - Xumaan la falay, in le'eg ku gudid; kaggoyn; ka jeebid.
Eedsiis (-ka) - Xumaan la falay oo mid le'eg lagaga gudo; ka goyn; ka jeebid; ciqaab.
132

F

F (fa') - Xarafka lixaad oo Alifka Soomaalida. Waa shibbane.
Faa' (-da) - Shinbir yar oo dhoor leh oo qoolleyda u eg; dabo dheer oo madow bay leedahay; gobyahan-dhoorre.
FAADUMO
Faadid (-da) - (cunno, kd.) raagid iyo oollimaad darti la xumaansho; khaashid.
Faadumo (-da) - Farta u dhexaysa fardhaxada iyo faryarada; kayaro.
Faaf (-ka) - Meelo badan oo la saabto; fitaax; ballaarad.
Faafid (-da) - Meelo badan saabasho; wada gaarid; ballaarasho; fitaaxid
Faafin (-ta) - Meelo badan wada gaarsiin; ballaarin; fitaaxin.
Faafis (-ka) - Faafin.
134
Faagad (-ka) - Faagasho.
Faagasho (-da) - 1. (xoolo) qodashada ay jeenyaha dhulka ku qotaan oo ciidda sayriyaan, caro darteed, kolkay isu jixina hayaan oo is guula hayaan, dagaalka ka hor. 2. God ama dalool dhulka ka samaysasho; qodasho.
Faagid (-da) - Dhulka ciid ka qufid; qodid.
Faahfaah (-a) - (hadal, kd.) sii caddays; waxkasheeg; faallo.
Faahfahin (-ta) - (hadal) sii caddayn; sii balballaarin; waxkasheegid; faallayn.
Faahfaahis (-ka) - Faahfaahin. 
Faahim (-ka) - Fahmo badan.
Faa'ido (-da) - Dheef; korsaar; rubisaar.
Faajafajood (-ka) - 1. Barwaaqo; raaxo; nicmo, hodantooyo. 2. Joogjoog; soo warwareeg.
Faajir (-ka) - Macsilow; saani; dhillay.
Faajirnimo (-da) - Faajir ahaan.
Faal (-ka) - Farsamo la yiri waxaa lagu ogaadaa waxa soo socda oo dhici doona ama ahaan doona: waa dhibco 16 beyd u qaybsama; iyagoo aan loo fiirsan baa dhulka lagu dhigaa oo beydadka soo baxa la sii ilmeeyaa oo laysku sii jarjaraa; wuxuu ku dhisan yahay male.
134


G

G (ga') - Xarafka 7d. oo alifka Soomaalida. Waa shibbane.
-ga - (naxwe) toddobada qodob mid ka mid ah: wuxuu raacaa ereyada lab oo kelida ah oo ku dhammaada shaqallada "i" iyo "aa" sida guriga, maroodiga; gabayaaga, dilaaga, ama kuwo kaloo lab (keli/koox) oo ku dhammaada shibbaneyaasha "g", "w", "y", sida xoogga, aragga, galowga, lo'yowga; sayga, fayga.
Gaab (-ka) - (qof, kd.) dheererkii loo baabnaa dherer ka yar leh; dhererkiisu gaaban yahay.
Gaaban - Gaab ah; aan dheerayn.
Gaabi (-da) - Dherer aan dheerayn.
Gaabin (-ta) - 1. Wax dheer qaar ka qoyn; wax gaaban ka dhigid. 2. Orodka yarayn; gaabis noqosho.
Gaabis (-ka) - 1. Aan orod badan lahayn. 2. Gaabin.
Gaabnaan (-ta) - Dherer gaaban lahaan.
Gaabsad (-ka) - Gaabsasho.
Gaabsasho (-da) - 1. Dherer gaaban u yeelasho. 2. (hadal, kd.) hoos u dhigasho; yaraysasho. 3. Gaabis.
Gaabsi (-ga) - Guur kummeelgaar ah, aan sharci ku dhisnayn.
Gaacin (-ta) - 1. Wax dagaal u taagan ama u soo socda, nabar uu la hakado ama uu ka gabbado, u taagid; waabin. 2. Wax badan oo biyabbiyood ah, isku mar xoog u daadin; qubid; butaacin.
157
Gaacis (-ka) - Gaacin.
Gaad (-da) - 1. Geed geedaha isku rara oo bixiya miro la cuno; caan wuxuu ku yahay goroyadaa mirihiisa jecel. 2. Cayaar lagu cayaaro laamaha gaadda lyo leebab (fiddi); leeb.
Gaadaddo (-da) - Qodax-badeed.
Gaadasho (-da) - Doorasho; xulasho; togasho.
Gaaddabbuur (-ka) - (fardo) hardaf.
Gaaddo (-da) - Laab; shaf.
Gaadeeryo (-da) - Adeeryo.
Gaadid (-da) - Wax aan digtooneyn oo aan is jirin, inta loo soo dhuunto, wax yeelid.
Gaadiid (-ka) - Waxa la rarto oo lagu guuro ama lagu socdaalo ama lagu dhoofo ama hawlo kale lagu qabsado, (dayuurad, markab, baabuur, awr, kd.).
Gaadiidsi (-ga) - 1. Gaadiid ka yeelasho: hawl ku qabasho. 2. Sida gaadiidka ugu adeegasho; midiidin ka dhigasho.
Gaadis (-ta) - Gaadid.
Gaadmo (-da) - Wax aan digtooneyn oo aan is jirin, oo inta loo soo dhuunto, wax la yeelo.
Gaadniin (-ka) - Gaadid; gaadmo.
157

H

H (ha') - Xaratka siddecdaad oo alif-ka Soomaalida. Waa shibbane.
Ha — Erey ulajeeddada hadalka ama tixda kol, wax lays fara hayo ka dhiga (sida: wiilku hilibka "ha" cuno; wilashu hilibka "ha" cuneen). kolna wax laysu diida hayo (sida: "ha" cunin; "ha" nina).
-ha - (naxwe) toddobada qodob mid ka mid ah: wuxuu raacaa ereyada kelida ah oo lab oo "e" ku dhammaada iyo kuwa kooxda ah oo "o" ku dhammaada sida "fure" (furaha) iyo "faro" (faraho).
Haa - 1. Haah; haaheey: haaheeyo. 2. Waa tahay; wad run.
Haabad (-ka) - Haabasho.
Haabasho (-da) - 1. Waxaan indhaha lagu arkayn, gacan ku raadin, ku doonid. 2. Wax durugsan gacantogaaleyn; tiigsasho.
Haabhaabad (-ka) - Haabhaabasho.
Haabhaabasho (-da) - Waxaan 1oo jeedin, gacanta in badan ku raadin. ku doondoonid.
Haad - 1. (-da) a)° Nafleyda inta duusha; wixii baal leh; shinbiro. b) Baylah; goldaloolo. 2. (-°ka) a) Sida la). b) (qof, kd.) sida haadka u fudfudud oo wax walba ku soo haada.
Haadaan (-ta) - 1. Dhul jeexan oo hoos u fog oo laga dhaco; bohol ama qar, dhiniciis aad u dheer; gebi laga finiino; jar. 2. Geed caano leh oo dharkaynka la tol ah.
192
Haadey! - Erey, qof dhibaato weyni gaartey, inta is celin waayo, ku dhawdaqo; duulay!; hoogey!; jabay!
Haadid (-da) - Duulid; lalid; bidid.
Haadin (-ta) - Badarka la tumay, kd., oo inta kor la geeyo ama loo sayro hoos loo soo daadsho ama loo soo qubo si neecawdu u dhexmarto oo buunshaha u bitiso; duulin; buubin; (ama "haatin").
Haadka'adag (-ta) - Gorgor aad u weyn oo xoog badan: wuxuu leeyahay madax guduudan iyo bidaar iyo addimo iyana gudguduudan.
Haadsasho (-da) - Waxyeello ama xumaalo kale oo cid ama qof lala rabey in la gaarsiiyo, la eegashada lala eegto goor uu dhibaataysan yahay oo uusan wax iska celin karin.
Haadun (-ka) - Dad cayr ah; hoomo; haawey: manuus.
Haagid (-da) - Dhab u cunid; ka dhergid; ka xiisadhicid.
Haah - 1. Haa; Haaheeyo. 2. Waa tahay; waa run.
Ha'ahaatee - Hase'ahaatee.
Haahey - Haa; haaheeyo.
Haaheeyo - Haa; haahey.
Haajirid (-da) - Dal durugsan aadid; dalaabid; (ama "haayirid").
192

I

I (i') - 1. Xarafka sagaalaad oo Alifka Soomaalida. Waa shaqal. 2. Uyaalka qofka hore oo keli ah oo wak la taarana hayo oo falku xaggisa aada hayo; aniga.
-i - Ereyada ay raacdo, kuwa ugu badani waa - 1. Tilmaanta magaca wax laga sheegayo ama lagu sheegayo (oo kolka uusan tilmaanta wadan oo keligiis yahay qaata qodobbada -ku, -tu iyo wixii ka farcama) sida wiilka wanaagsan, wilka wanaagsani waa walaalkay, waa Soomaali, waa uu bukaa, waa uu shaqeeyaa; naagta quruxda badani waa boqorad; ninka deeqsiga ahi wax buu bixiyaa. 2. Waxay kaloo raacdaa magacyada dheddig, oo kelida ah, oo shibbane ku dhammaada, oo aan qodob wehelin, magacyadaas oo iyaguna ah kuwo wax laga sheegayo ama wax lagu sheegayo (dani waa seeto; lafi ma jabin; doodi ma furna;). 3. Haddii magaca tilmaanta wax la taaranayo oo falku xaggiisa aadayo, -i(du) markaas raaci ay mayso, oo la oran kari mayo 'wiilkaasi u yeer; libaaxaasi dil; inankaasi anigaa dhalay; hashaasi lis. Waxay la macne tahay "-u".
Ib (-ta) - Daloolka yar oo naasaha oo caanuhu ka soo baxaan; kuwa kaadida, biyaha iyo wixii kaloo la mid ahi ka soo baxaan; ibta surta.
Ibliis (-ka) - Uun xun oo Ilaah ku fallaagoobey oo dadka duufsada oo xumaanta iyo wixi llaah lagaga dheerana hayo u horkaca; jinni xun; shayddaan; indhaxamil.
Ibriiq (-a) - Weel biyaha iyo wixii la mid ah, lagu karsho, oo siddo iyo naas leh; kirli.
Ibtileyn (-ta) - Ibtilo ku ridid; hoojin; beleyn; silcin.
Ibtilo (-da) - Dhibaato aad u xun; belo; belaayo; hoog; ba'.
Ibtiloobid (-da) - Hoogid; silcid; dufoobid.
Iclaan (-ka) - War la sheego oo aad loo faafiyo oo dadka la wada garsiiyo; ogeysiis.
Icraab (-ta) - (naxwe) Rogrogidda ereyada iyo tixaba.
217

J

J (jiin; ja'*) - Xarafka tobnaad oo alifka Soomaalida. Waa shibbane.
Jaabbiyad (-da) - Dar; berked.
Jaabo (-da) - Inta wax u liidata; xaabo; burbur.
Jaad (-ka) - 1. Tilmaan ama astaan wax gaar u lee yihiin; nooc; cayn; qaar; qayb. 2. Qaad.
Jaadid (-da) - 1. Jaad cunid; qayilid. 2. (ku -) Hawl gaar ah u yeelid, siin, ku qaybin.
Jaah (-a) - 1. Magac-weyni; sharaf. 2. Fool, weji. 3. (bad) woqooyi.
Jaahil (-ka) - Qof aan wax agoon; kasgaab; caamo; makas.
Jaahilbixin (-ta) - Jahliga ka saarid.
Jaahilnimo (-da) - Jaahil ahaansho.
Jaa'ifeyn (-ta) - Jaa'ifo gaarsiin.
Jaa'ifo (-da) - 1. Nabar lays gaarsiiyo oo la simi karo ama waxkasooqaad leh. 2. Aflaggaaddo ama waxyeello guud.
Jaa'ir (-ka) - Nin taliya oo jowr badan.
Jaajaale (-ha) - Qof ku hadla hadal aan milgo lahayn oo uu dadka kaga qosliyo; maadeeye.
Jaajaaleyn (-ta) - Jaajaale iska dhigid; sida jaajaalaha yeelid.
Jaajuus (-ka) — Jaasuus.
Jaajuusid (-da) - Jaasuusid.
Jaajuusnimo (-da) - Jaasuusnimo.
Jaal (-ka) - 1. Dagaalka ama cayaarta ama tartanka, inta isu hiilisa oo isku barbarka ah, mid ka mid ah. 2. Wadey; saaxiib; rafiiq: (ama "Jaalle").
Jaalabbuud (-ka) - Jaadadka doonyaha jaad ka mid ah.
Jaalle (-ha) - (jaal + le, sida walaal - walaalle) 1.(*) Erey ulajeeddo siyaasadeed loo yeelay oo dad gaar ah keliya - sida xubno xisbi ka wada tirsan - ay isugu yeeri karaan. 2. Wadey, saaxilb; rafiiq; (ama "jaal").
Jaamac (-a) - 1. Kitaabka Quraanku ku qoran yahay. 2. Masaajiddada magaalada kan ugu weyn.
Jaamacad (-da) - Dugsiyada wax laga barto kan ugu danbeeya oo ugu sarreeya oo doktoornimada markhaatigeeda laga qaato.
Jaamayn (-ta) - 1. Jaamo ka dhigid; cad cad ka dhigid. 2. Jaan la dhicid; kabayn; cagayn. 3. Sacab tumid.
Jaamuus (-ta) - Gisi.
Jaan - 1. (-ka) a) Caano dhanaan; jinaw. b) Ciid dhano ah. c) (°) Uuman aan la arkayn: jinni. 2. (-ta) a) Kob wareegsan. b) Cad harag ah oo qaab gaar ah leh (sida jaamaha kabaha). c) Waraaq ama wax la mid ah oo wax la qaban doono jaangooyadood ku qoran tabay. d) Cad; kar; gabal.
229

K

K (Kaal, ka'*) - Xarafka kow-iyo-tobnaad oo Alilka Soomaalida. Waa shibbane.
Kа - Erey tixda ulajeeddooyin badan oo kala gaar ah u yeela; wuxuu badanaa muujiyaa: meel laga dhaqaaqay, meel laga yimid ama laga soojeedey, wax kala go'ay ama kala durkay. Wax la isu foodinayo ama la simayo, kd. (Balcad buu ka yimid; alif-ka-ya'; qalin buu jeeb-kiisa ka soo baxshey; ceelku aqalka waa ka fog yahay; arrinta wax ka qabo; Marka waxaa ka weyn Xamar: magaaladii qofna waa aan ka garan waayey; baqdin baa ilmaha ka dhawaajisay; afar labo ka gooya; wiilka beenta ka daaya;...) kolka shaqal aan loo dhexayni ka hormaro, wuxuu noqdaa "ga", (sida:
Guuleed iga weyn; naga taga;)
-ka — (naxwe) LabadA qobod oo dhabta ah (kan kale waa "-ta") oo qodbaha kale ka farcamaan, midkood; waxaa ka farcama -ga, -ha, -a; wuxuu raacaa magacyada lab oo ku dhammaada B, D, F, L, N, R, S (sh).
Kaa - Kaas.
Kaabad (-da) - Dhis waddada la siman oo laga kor dhiso meelaha karingaabadka ah ama go'an ama webiyada iyo togagga iyo wixii la mid ah, korkooda, si gaaddidka iyo dadku uga gudbaan; raar; buunto.
Kaabi (-ga) - 1. Meel dhow; ag. 2. Rigrigada dermooyinka.
Kaabid (-da) - Wax ka maqan ku darid, ku kordhin, siin; kabid.
Kaad - 1. (-da) Habeennada aan dhaxanta lahayn oo oogadu u jeesho; jamaad. 2. (-ka) illinka, xagg gudaha, labadiisa dhinac; xatabadda agteeda oo gudaha ah. 3. Kii aad; kan aad.
Kaaddhal (-ka) - Neef kol keliya dhalay.
Kaadi (-da) - Biyo cawl ah oo kelyuhu soo saaraan oo inta kaadi-haysta ku urura, hadba kolkay bataan, kaadimmareenku qaado oo dibadda loo saaro.
Kaadicaso (-da) - Cudur kaadida midabkeedu casaado.
Kandidhiig (-ga) - Cudur kaadidu dhiig noqoto.
244

L

L (Laan, laam, la'*) - Xarafka 12d. oo Alifka Soomaalida. Waa shibbane.
La - Erey ulajeeddadiisu tahay. a) "Dad ama cid aan la aqoon ama aan la magacaabayn ama aan la caddaynayn" oo qofka wax falaya ama lagu falayo ama si ah ama si ku sugan, aan la sheegeyn (sida: waa la yimid; Cali baa la arkay: gabadhii la guursey: ha la is (=- lays) laayo,...). b) "Qaadasho, wehelin, wax ku qabsasho", iyo waxyaalo kale (sida: la tag; ninka wiil baa la socda; bahal bay ul la dhacdey;...).
La' - Aan haysan; aan lahayn; ka maqun; dhimman;... (sida: nin lug la'; waa lacag la' yahay; toban saddex la' waa toddoba;...).
La'aan (-ta) - La la' yahay; aan la lahayn; aan la hayn; li'i.
La'aaneed - La'aantu leedahay, keento.
La'aansho (-ha) — Wax la la' yahay ama aan la haysan ama aan la lahayn, ahaansho.
Laab — 1. (-ka) a) Maro ama waraaq ama wax kale oo la isku soo rogo, la isku soo laabo. b) isku-soo-laabkaasi raadka uu reebo. c) Meel weecsan oo dhuuban oo hareeraha ay ka xigaan geedo ama buuro ama guryo; luuq. d) Wax la laabay oo gudo wax la gelin karo loo yeelay; jeeb; gol. 2. (-ta) a) Oogada qaarkeeda kore, inta u dhexaysa surka iyo bogga; soojeedka saabka iyo feeraha; gaaddo; xabad; shaf. b) Kartida wax lagu garto; garaad; firo; caqli; qalbi; kal; xirgi.
Laabad (-ka) - Laabasho.
Laaban - 1. Aan kala baxsanayn; la isku laabay; aan fidsanayn; godan; galloocan; 2. Aan weli dhicin ama wax laga qaban; aan weli iman; haray; danbeeya.
Laabasho (-da) - (ka -, ku -, soo -) wax fidsanaa oo qof xaggisa u laabo; meel ka noqosho ama ku noqosho; soo noqosho.
Laabato (-da) - 1. Kalaggoysyada xubnaha. 2. Meel laab ah.
Laabid (-da) - Wax kala baxsan ama fidsan isku soo celin, isku soo rogid; (soo -) soo qalloocin; dib u soo celin.
Laabis - 1. (-ka) Qalab dhenged yar oo dhuuban u eg oo inta af laga fiiqo wax lagu qoro; waxaa dhexda kaga jira miiq adag oo ka samaysan dhuxul madow oo la jilciyey oo birbiraysa; qalin-rasaas. 2. (-ta) Laabid.
269

M

M (miin, ma'*) - Xaraftka saddex-iyo-tobnaad oo alifka Soomaalida. Waa shibbane.
Ma - Erey ulajeeddadiisu kol ay tahay. a) Wax isweyddiis (sida: Cali ma yimid? Libaax ma aragtay? Ma aniga?...). b) Kolna ay u dhiganto "may", "maya" (sida: Cali ma yimid? Ma iman; maanta Axad ma aha...).
-ma? - (sida "kuma?", "tuma?").
Maacuun (-ka) — Alaabada iyo weelasha guriga siiba kuwa jikada.
Maad (-da) - 1. (°) Hadal qosol leh; maaweelo. 2. Aan muuqan, dahsoon; qarsoodi; meel dhawran oo aan indho qalaadi eegeyn; meel aan madal ahayn. 3. Is'ilaalis, maadasho.
Maadasho (-da) - Meel maad ah gelid, ku dhuumasho; is qarin; is'ilaalin; iska dhawrid; biqid.
Maadeyn (-ta) - Hadal maad ah sheegid.
Maadeys (-ka) - Sheeko suugaaneed oo dhacday ama dhici karta, oo inta dad jilo la daawado si waxbarasho ama aqoon kale looga dheefo ama muusikada iyo cayaaraha ku jira loogu raaxaysto; riwaayad.
Maadhiin (-ka) - Buntukh Ingiriis oo xabbad-kelyaale ah.
Maadin (-ta) - Dhibaato soo socota ka hor tegid, celin, baajin.
Maafoos (-ka) - Libaax-badeed.
Maag (-ga) - 1. Gardarro kas iyo ogaal lagu sameeyo; aabi; xuma-kaddoon. 2. (°) Wax iska deyn, cabsiyi ku jirto; alaalabbaq; diiddo.
Maagasho° (-da) - 1. Wax la fali lahaa, cabsi darteed isaga deyn; alaalabbiqid; guulmid. 2. Yeelid la'aan; diidid°.
Maageer (-ka) — (wax) qaab wareegsan leh; koobaab; xero; (ama "waageer").
Maagid (-da) - 1. Wax qalloocan oo xumaato la isaga doonayo, cid kula kicid; aabyood; daandaansasho. 2. (*) Biqid; cabsasho; guulmid. 3. Maagasho; diidid. 4. Damcid; doonid; rabid.
Maaha - Ma aha (ama "maahan").
Maahee - (ma + aha + e).
Maahin° (-ta) - Wax maahsan ka dhigid; (is -) qof caqligiisu maqan yahay iska dhigid; is khaafin.
Maahmaah (-da) - Hadal yar oo duuban oo badanaa xaraf ku dhisan oo dad meel deggani isla wada yaqaanniin oo si cad oo suugaaneed u sheega haya murti iyo run la wada og yahay (ama "maahmaahyo").
Maahmaahid (-da) - Maahmaah ku hadlid, sheegid.
Maahsan — (qof) Aan dhugmo iyo fiiro u lahayn waxa uu qabanayo oo caqligiisu meel kale jiro; aan baraarugsaneyn; maqan; khafsan.

285

N

N (nuun; na'*) - Xarafka afar-iyo­-tobnaad oo Alifka Soomaalida. Waa shibbane.
Na - Uyaalka qofka hore oo kooxda ah kolka wax la taaranayo ama falku xaggiisa aada hayo (sida: biyo na siiya; wiilkii baa na arkay); annaga.
-na - Tiraab ereyada kale lagu xiri­iriyo oo tixaha hadalka ulajeeddo­oyin kala duwduwan u yeela (sida: a) Waxa Guuleed la siiyey, Warfaana ha la siiyo; libaaxiina la dil; Adi­guna ma rabtaa? b) Mana arag, mana maqal; ninna ma iman; sina u yeeli mayo; yaad aragtay? Cidna); oo; xataa.
Naa - Erey qof dumar ah loogu dhawaaqo ama loogu yeero ama lagu soo jeediyo; magac baa bada­naa ka dabadhaca (sida: naa Ka­aha; naa Ubax).
Naacaw (-da) -  1. Gaasaska badan oo isku darsan oo hawadu ka koo­ban tahay. 2. Dabayl fudud oo jilicsan; - (ama "neecaw").
Naadi (-ga) - 1. Bulsho ama dad kale oo kooban oo dani ka dhexayso oo hadba kulma; urur. 2. Aqalka ama meesha ururradaasi isugu yima­adaan ama ku shiraan.
Naadin (-ta) - Naado cid war ku gaarsiin ama wax ku iibin.

Naadir (-ka) - Aan had iyo goor la heli karin ama aan meel walba laga heli karin; dhib lagu helo ama lagu arko; lagu diimo; dhif ah. 
Naado (-da) -  1. War, iyadoo afka lagaga dhawaaqa hayo, dadwey­naha la gaarsiiyo. 2. Iib, qofba qofkuu ka waxbixin og yahay, wax laga iibsho; xaraash.
Naafasho (-da) - Naafo noqosho. 
Naafayn (-ta) -  Naafo ka dhigid; dhaawicid; curyaamin.
Naafcadde (-ha) - (xiddigo) kan naafaha ugu horreeya; wuxuu u dhe­xeeyaa afaggal iyo naafmadoobe.
Naafmadoobe (-ha) - (xiddigo) xid­digga labaad oo naafaha; wuxuu u dhexeeyaa naafcadde iyo afqays.
Naafo - 1. (-da) a) Xubin, wax gaa­rey darteed, hawshay qaban jirtey gabta. b) Qof heeran; naafo ah; jaban; curyaan. 2. (-ha) toddobada xiddigood oo "naafcadduhu" ugu horreeyo, "dirirkuna" ugu dan­beeyo; waxay u dhexeeyaan tod­dobada  "raqaha"  iyo toddobada "daalallida";  waa xiddigo xagaa.
Naafoobid (-da) - Naafo noqosho. 
Naag (-ta) - 1. Qof dumar ah oo weyn; haweeney. 2. Qof dumar ah oo la guursadey; maranti; afo; oori; arad.
Naagaysad (-ka) - Naagaysasho.
Naagaysasho (-da) - Naag ka dhigasho.

O

O (o') - 1. Xarafka 15d. oo Alifka Soomaalida. Waa shaqal. 2. (O!) Tiraab yaab ama digniin ah; ka daa!.
Oday (-ga) - Nin da' weyn; nin waayeel ah; duq; Islaan.
Odaynnimo (-da) - Oday ahaan; wa­ ayeelnimo; duqnimo.
Odayoobid (-da) - Oday noqosho; waayeeloobid.
Oddoros (-ka) - 1. Cilmi lagu ogaado ama lagu qiyaaso roobka meel du­rugsan ku da'aya, inta nu jiro, meesha uu ku da'ayo iyo waxyaalo kale oo hawada ku saabsan. 2. Ma­la'awaal; qiyaas. 3. Saadaal.
Oddorosid (-da) - 1. (roob) oddoros ku garasho. 2. Qiyaasid. 3. Saadin. 
Og - Ka war haya; ka war qaba; yaqaan; ogsoon.
Ogaal (-ka) -	War u hayn; xog u hayn.
Ogaan (-ta) -	Ka war hayn; ulakac; kas; maag.
Ogaansho (-ha) - Ka war qabid; ogaal; garasho.
Ogeys (-ka) - Qof arrin gaar ah aad u yaqaan; waxyaqaan; aqoondhaaf; khabiir; -dhaari, sida fardadhaari. 
Ogeysiin (-ta) - Ku og ama war haya ka dhigid; war gaarsiin; dare­ensiin; u warramid; u sheegid. Ogeysiis (-ka) - War loogu talaggalay in qof ama dad badan la gaarsiiiyo; iclaan.
Oggol -	Aan diiddaneyn; raacsan; okobban.
Oggolaan (-ta) - Diidmo la'aan; ra­acsanaan; okobbanaan.
Oggolaansho (-ha) - Diidmo la'aan­sho; okobbanaansho.
Ogog (-leh) - (meel) aan fogeyn; dho­waan; ag.
Ogsoon - Ka war haya; yaqaan; og. 
Ohli (-ga) -  Kolay harag ah oo wax lagu gurto.
Okhole (-ha) - Gaawe sal dhuuban oo aan sariir lahayn oo xoolaha lagu shubo.
Okobban - Wax la faray oggol; aan diidin; yeelay.
Okobbanaan (-ta) - Diidmo la'aan; oggolaan; muddeecnimo.

Q

Q (qaaf; qa'*) - Xarafka 16d. oo Alifka Soomaalida. Waa shibbane.
Qaab (-ka) -	1. Jaangooyada iyo muuqaalka jir waliba lee yahay; abuur; baxaalli. 2. Sida wax loo dhisay ama loo qaabiyey. 3. Hab; hannaan. 4. Caano garoor ah. 5. Caano yar oo garoor ah oo caanaha dhayda ah lagu daro, si ay durba garoor u noqdaan; salsal; gundhig; khamiir.
Qaabbil (-ka) - 1. Docda wejiga ah oo soo jeedda; docda hore; hag­aag; soojeed. 2. Cid ka hor imaad, soo dhoweys.
Qaabbilid (-da)  1. Ka hor imaansho; ka hor tegid. 2. (marti, kd.) si wanaagsan u soo dhoweyn.
Qaabdarro (-da) -  1. Qaab aan wanaagsanayn; qaabxumo. 2. Falfalxumo­; baxaallixumo. 3. Foolxumo. Qaabin (-ta) -	Qaab u yeelid; hab­ayn; jaangoyn.
Qaabmid (-da) -	Qaab yeelasho.
Qaabsami (-da) - Qaab wanaagsan ama qurux badan lahaan.
Qaabsan - Qaab wanaagsan leh; quruxsan.
Qaabsanaan (-ta) - 1. Wax qaab leh ahaan. 2. Qaabsan lahaan.
Qaabuuli (-ga) - 1. Jaadadka bariiska mid ka mid ah. 2. Bariis, sida Hindigu u badan yahay, kaari iyo geedo kale, lagu dallaco.
Qaabxumo (-da) - Qaabka aan wana­agsaneyn; qaabdarro.
Qaac (-a) -  Wax daruur la moodo oo waxa gubanaya ka soo baxa; qiiq.
Qaacido (-da) - 1. Hab; hannaan; xeer. 2. Jago; saldhig.
Qaacin (-ta) - Qaac ka dhigid, ka soo saarid, u yeelid.
Qaad (-ka) - 1. Wax wax lagu shubo ama la saaro, inta ay kol qaadaan; qaatin; rar; mug. 2. Geed la beero oo kolkol aad u weynaada oo cale­emihiisa la ganacsado oo la cala­shado; wuxuu ka mid yahay dhirta maanka doorisa, sida xashiishka iyo afyuunka, (ama "jaad").

R

R (ra') - Xarafka 17d. oo Alifka Soomaalida. Waa shibbane.
Raabsasho (-da) - Baryaqaadid; calalin.
Raacdarreeb (-ta) - Ciidanka dib loogu reebo inuu raacdada colka celiyo.
Raacdayn (-ta) - 1. Wax lala tegey ama la dhacay, raacdo ahaan uga dabategid. 2. Ceyrin; eryid; ca­gaajin.
Raacdo (-da) - Ciidanka col wax dhacay ama wax laayey laga dabo diro.
Raacid (-da) -  1. Wax meel u socda ama aadaya la socosho, u wehel yeelid. 2. (xoolo) daaq geyn; da­ajin; ilaalin; jirid.
Raacin (-ta) - Ka dabaggeyn; ku darid.
Raaciye (-ha) -	Dad talis qalaad u taliyo oo ku hoos nool; beel. 
Raad (-ka) - 1. Astaanta waxa so­cona haya cagtoodu dhulka u ye­esho ama ku reebto. 2. Calaamo ka harta wax hor u jiri jirey ama u dhacay.
Raadar (-ka) - Aalad, duuliyeyaasha dayuuradaha iyo dhofiyeyaasha gaa­diidka baddu ay wax ku arkaan, xilli kasta (gudcar ha ahaato ama roob ha da'ayo, ama ciiryaamo iyo dhedo ha jireen) wixii marinkooda ku sugan ama xaggooda u soo socda oo dhibaato keeni kara (ama "raa­daar").
Raadgoob (-ka) - Wax lumay ama la waayey oo raadkiisa la doon­ doono, si loo heelo; baadiddoon; raadis; jeris.
Raadin (-ta) - Wax lumay ama la waayey doondoonid, baadiddoonid; goobid; jerin.
Raadqaadid (-da) -  Falid; sixrid.
Raadraac (-a) - 1. Raadka oo la raaco, si wax lumay ama la doo­nayo loo helo. 2. Ku dayad, ka dheegad, dabasocod.
Raadraacid (-da) - 1. Raadin. 2. Ku dayasho, dabasocosho.
Raadyo* (-ha)- 1. Cilmi dadka u suu­raggeliya in meelo kala fog lay­saga dawiyo baaqa iyo dhawaaqa iyo muuqaallada iyo masawirrada, inta laga dhigo hirar (mowjado) danab iyo jac ah; waxaa lagu istic­maalaa labo qalab oo midna marka hore waxa la dirayo hirar u rogo oo diro oo hawada mariyo, midna meesha wax loo dira hayo yaal, oo hirarkaas qabto oo sidoodii hore u celiyo; siin; taar. 2. Qala­bka warka, kd., dira ama laga dhegeysto; (ama "Raadiyo").

S

S (siin, sa'*) - Xarafka 18d. oo Alifka Soomaalida. Waa shibbane. 
Saa - 1. Maxaayeelay; maxaawa­cay; waxay ku noqotay; sabab. 2. Kolkaas; markaas; haddaba; kad­dib. 3. Armaa; billaa; sow.
saa- -	(saan: saa waan, saa anigu; suu: saa wuu, saa isagu; kd.).
Saab (-ka) - 1. Oogada qaarkeeda sare ama hore, inta ka samaysan isku-qoofalka feeraha iyo lafdha­barta iyo lafsakaarta, oo wadnaha iyo sanbabbadu ku dhex jirnan. 2. Dhis ka samaysan xididdo ama laamo yaryar oo weelka qaarkii lagu rito oo lagu qaado.
Saabaan (-ka) - Alaabada qolka ama guriga gudihiisa la dhigo oo lagu dhaqmo oo ay ka mid yihiin kursiyada iyo miisadaha iyo sar­riiruhu; gurgur; (ama "saamaan"). 
Saabasho (-da) - Dhul ama meelo badan wada gaarid, ku faafid, ko­obid.
Saabbir (-ka) - Nolol adag ku nool; sabool; cayr; miskiin; faqiir.
Saabbuun (-ta) - Magac guud oo la siiyo waxyaalo laysku dardaro (ma­caadinta dhandhanaan qaarkeed, du­fan, xayr, ...) oo wax adag oo cadad ah iyo wax budo ahba leh, oo kolkay biyaha is gaaraan abur yeesha oo wax nadiifiya; (ama "sa­abuun").
Saabcaarayn (-ta) - Saabcaaro u ye­elid, ku samayn, ku awdid.
Saabcaaro (-ha) - 1. Dharka xuubka ah oo caaradu samayso. 2. Tolmo saabcaaraha u eg oo badanaa wax lagu xardho ama meel daloosha lagu awdo.

T

T (ta') - Xarafka 19d oo Alifka Soo­maalida. Waa shibbane.
-ta - (naxwe) Labada qodob oo dhabta ah oo qodbaha kale ka far­camaan midkood (midka kale waa ("ka"); waxaa ka farcama -da iyo -sha. Waxaa qaata magacyada dheddig oo ku dhammaada B, F, G, N, R, S.
Taa -  Taas.
Taab (-ka) - Xargo isweydaarsan oo gadowga wadaanta loo yeelo oo kolkay buuxdo la qabto, kolka ce­elka lagu shuba hayona dowliska loogu xiro.
Taabac (-a) - Raacid; dabaggelid; oggolaansho.
Taabad (-ka) -  Taabasho.
Taabasho (-da) - Sacabka ama farta ama meel kale oo oogada ka mid ah, oo wax korki dusha laga saaro, si wax looga garto ama looga da­reemo; wax wax kale korki gaara ama la gaarsiiyo.
Taabbaggal (-ka) - Arrin ama wax kale oo sidii loogu talaggalay noq­day; meelmar; taabbaggud.
Taabbaggud (-ka) - Taabbaggal; me­elmar.
Taabid (-da) -  1.  Xoog ku qabsa­sho; hanasho; qabsasho. 2. Wada gaarid; koobid; saabasho.
Taabsiin (-ta) - Wax wax kale korki gaarsiin, si wax looga garto.
Taabsiis (-ka) -  Taabsiin.
Taacug (-ga) -	Geed yar oo ubax qurux badan leh.
Taada - Midda adigu aad leedahay.
Taag -	1. (-ºga) a) Meel dhulkeedu sarreeyo; buur; kood. b) Cudur la is qaadsiiyo oo xubnuhu la togtog­maan; togtogan. 2. (-ta) a) Xoog; itaal; tabar; awood. b) Karti; maaro.
Taagan - 1. La taagey; la joojiyey. 2. Aan fadhiyin, soconaynna; joog cagaha dhulka ugu haya. 3. Soo baxsan; likaysan; liqdaaran.
Taageerid (-da) - Waxtarid; kaal­mayn; gargaarid; caawinid; (ama "teegaarid").
Taageero (-da) - Kaalmo; gargaar; waxtar.
Taagid (-da) - Wax taagan ka dhigid.
Taagnaan (-ta) - Wax taagan ahaan. 
Taagsad (-ka) - Taagsasho.
Taagsasho (-da) - Taag iyo xoog yeelasho.
Taagsi (-ga) - Taagsasho.
Taah (-a) - Cod tabar yar oo aan kala soocnayn oo qofka buka ka soo baxa; jibaad; talal: madaar.
Taahid (-da) - Taah ka soo bixid, ka yeerid; jibaadid; talalid; madaarid.
Taa'ib (-ka) -	Denbigii iyo macsidii uu fali jirey, Ilaah darti isaga da­ayey; Ilaah u soo noqday; toobadkeen.

U

U (u') - 1. Xarafka 20d. oo Alifka Soomaalida. Waa shaqal. 2. Meesha ama docda loo socdo, sida "xaggee baad u  socotaa?" "Xamar baan u socdaa". 3. Qofka aan lala had­layn magacuyaalki wax la taarto ama darti wax loo sameeyo; ("wiil­ka u  yeer; naagta aqal u dhis").
-u - (wuxuu la macne yahay "-i"). 
Ubad (-ka) - 1. Dhallaanka yaryar oo nafleyda, siiba geela. 2. Dhal; carruur; ilmo.
Ubax (-a) - Qaybaha geedka qayb ka mid ah oo xubnaha dhalidda iyo abuurku ku sugan yihiin: waxaa ku xeraysan caleemo midabyo badan leh oo qurux badan; xay; man.
Ubbaahasho (-da) - Baahi wax u qabid.
Ubbarasho (-da) - Wax in badan la falay ama la yeelay oo dabadeed inta loo bartay la deyn waayey.
Ubbo (-da) - 1. (gobollada qaar­kood) weel wixii shubma lagu shu­bto oo ama dhirta mayraxdeeda laga tolo ama dhalo ama dhoobo ama bir, kd. laga sameeyo, oo leh sur dhuuban oo yaryar; dhalo; qu­raarad; weyso. 2. (gobollada qaar­kood) geed-saarka faalala jaad ka mid ah oo yeesha miro sur dheer oo sal weyn; miruhu kolkay waa­weynaadaan, inta la engejiyo oo iniinaha iyo buruqda laga saaro, baa weelal laga dhigtaa oo subagga iyo biyaha, kd. lagu shubtaa; quluc.
Ubuc (-da) - Uurkujir; calool (ama "oboc").
Udaabteys (-ta) - Geed geedaha saabbuunta leh ka mid ah; gowracato; tuurbarbaar; (ama "udaabdeys"). 
Udgoon (-ka) - 1. Ur la jeclaysto ka ura hayo; carfoon. 2. Waxyaalaha la shito ama lays marsho oo ur la jeclaysto ka uro; udug; caraf.
Udgoonaan (-ta) - Udgoon lahaan; carfoonaan.
Udub (-ka) -  1. Tiir qori ah oo dheer oo ganto leh oo guryaha lagu dhisto. 2.* Dhulka labadiisa caara­dood, tan woqooyi iyo tan koo­fure, middood. 3.* Xiddigga Waqo­oyi; Quddub.

W

W (wow; wa'*) - Xarafka 21d. oo Alifka Soomaalida. Waa shibbane. 
Waa - 1. Erey tixaha ulajeeddooyin kala duwduwan u yeela (waa ma­xay? Waa wiil; waa tahay; Cali waa uu (= wuu) yimid; waa kee? waa tee?;...). 2. (-ºga) a) Waqti; jeer; goor. b) Waabberi.
Waa- - (waan = waa aan; waad = waa aad; wuu = waa uu; ... ). 
Waab (-ka) - 1. Dhis yar oo la har­sado. 2. Dhis dadka buka la jii­fiyo ama lagu daweeyo.
Waabaayayn (-ta) - Waabaayo siin, ku darid, ka dhigid; sumayn.
Waabaayaysan -  Waabaayo hayso oo saamaysay; sumaysan.
Waabaayo (-da) - Sun (ama "waa­baay" "waabay").
Waabaayoobid (-da) - Wax waaba­ayaysan noqosho; sumoobid.
Waaban - La waabay; waab laga dhigay.
Waabasho (-da) - 1. Waab samay­sasho; waab ka dhigasho. 2. (wax cabsi leh) dib uga noqosho; dib uga laabasho; ka joogsasho; ka dhu­umasho; ka biqid; ka xishood.
Waabay (-da) - Waabaayo.
Waabberi (-da) -  Kolka waagu dil­laaco; arooryo; oog; waa.
Waabin (-ta) - 1. Dib u celin; u niqid. 2. Gaacin.
Waabjiif (-ka) - Qof buka oo waab jiifa laguna daweeyo.
Waabnaan (-ta) - Wax la waabay ama waaban ahaan.
Waaceensi (-ga) - Aanaysi.
Waaciidsi (-ga) - is-gargaarid. 
Waad -	(waa + aad).
Waadi (-ga) - Tog engegan oo kolka roob da'o keliya biyo qaada.
Waafº (-ka) - (Badanaa koox: "wa­afyo") xubinta kalluunka iyo na­fleyda kale oo biyaha ku dhex nool qaarkood ka neefsadaan; qoonbi­yaal; qoomishaashyo.
Waafajin (-ta) -  Wax wax kale ku kal ridid, ku abbaarid; haleelsiin; ku duwid.
Waafi (-ga) - (cabbir, qiyaas, mii­saan, ...) aan wax ka dhinnayn ee weliba buro weheliso; dhan; buuxa.
Waajib (-ka) - Wax la is faray oo ka tegiddoodu denbi tahay; faral.
Waal (-ka) - Jaal; laag, fac.
Waalan - Waalli qaba.
Waalasho (-da) - Qof waalan no­qosho.
Waalay (-ga) - Qaalin ama dibi qooqii ugu horreeyey qooqan.
Waali (-ga) - Nin madax u ah qay­baha dhulka qaranku u qaybsan yahay middood; naa'ib; beeldaaje. Waalid (-da) - 1. Wax waalan ka dhigid; caqliga iyo maanka ka qaadid; waalli ku ridid. 2. (º-ka) Aabbaha iyo hooyada (ama "wa­arid").

X

X (xa') - Xarafka 22d. oo alifka soo­maalida. Waa shibbane.
Xaab (-ka) - 1. Caleemaha dhirta oo inta engega geedka hoostiisa ku soo daata. 2. (oogada nafleyda) uurkujir. 3. Wax walba, intooda xun. 
Xaabid (-da) - Sida xaab la gurayo oo kale wax u wada qaadid, u wa­da  uruurin; xaaqid; fiiqid.
Xaabin (-ta) - Wada qaadid; xaa­qid; xankakaabin.
Xaabo (-da) - 1. Qoryaha qallalan oo dabka lagu shido; qoryo; shi­daal. 2. Wax kasta oo la shito.
Xaabsad (-ka) -  Xaabsasho.
Xaabsasho (-da) - Si boob ku jiro, wax u qaadasho; xankakaabsasho.
Xaabsi (-ga) - Xaabsasho.
Xaad (-da) - Timo gaaggaaban oo jilicsan oo aan korin oo oogada ku wada rogan meelo yar maahee (afarta cadcad, madaxa,...).
Xaadin (-ta) - Wax la qoray, ganka iyo xaadda ka xiirid, ka jarid, ka gurid; tifaftirid; salaaxid.
Xaafad (-da) - Qaybaha magaalo u qaybsan tahay, mid ka mid ah.
Xaafood (-ka) -	Xunbada biyuhu xeebta ku soo tufaan.
Xaajaggal (-ka) - Xaajo wax ka qa­ban kara; xaajayaqaan.
Xaajayaqaan (-ka) - Xaajaggal.
Xaajeysad (-ka) - Xaajeysasho.
Xaajeysasho (-da) - Wada hadlid; garramid; jitamid.
Xaajeysi (-ga) - Xaajeysasho.
Xaaji (-ga) - Nin muslin ah oo xajka gudanaya ama soo gutey.
Xaajinnimo (-da) - Xaaji ahaan.
Xaajo (-da) - Arrin; talo; xaal; ammuur.
Xaajood (-ka) - Xaajeysasho; gar­ramid; xaalid.
Xaakin (-ka) - 1. Nin dal xukuma; taliye. 2. Garsoore; qaalli.
Xaako (-da) - Dhacaan adag oo afka ka soo baxa oo ka yimaada oogada xuubabkeeda jilicsan kolka ay bukoodaan.
Xaakood (-ka) - Xaako iska keenid, tufid.
Xaal (-ka) - 1. Lacag ama wax kale oo qof gefey, eedsiin ahaan loo saaro; yake; tacsiir; cisaaro; xum­ayn. 2. Arrin; xaajo. 3. Sida lagu sugan yahay; sah; xaalad.
Xaalad (-da) - Xaal.
Xaalayn (-ta) -	Dan u gelid; wax ka qabasho.
Xaalid (-da) - Xaal isu sheegasho; xaajeysasho; garramid.
Xaalmarin (-ta) - Xaal siin.
Xaalo (-da) - 1. Xaal. 2. Uurkujir: xiidmo.

Y

Y (ya') - Xarafka 23d. oo Alifka Soomaalida. Waa shibbane.
-y- - Waxaa loo baahdaa kolkay is xigsadaan labo shaqal oo kicintoodu yare carrabka ku adag tahay oo la doonayo in la jilciyo oo la fududeeyo (sida: "qof keli(y)a = qof keli ah";
"Cali(y)ow kaalay").
Yaa? - Kee?; Tee?; Qofma?.
Yaab (-ka) - Abyan; irkig; amakaag; shaamarreer; ashqaraar; dhabanna­hays.
Yaabid (-da) -  Abyamid.
Yaabis - 1. (-ºka) (cunno, kd.) aan iidaan lahayn; engegan. 2. (-ta) Yaabid.
Yaabsan - Yaab hayo.
Yaacid (-da) - Wadajir, iskummar u cararid, u ordid, u firxasho.
Yaadaddo (-da) - Bahal yar oo wax xagta oo leh duf adag iyo qodxo dheerdheer oo mardimo leh, cad­daan iyo madow ah; caanaqub; ka­shiito; dhiddo.
Yaahuu! - Erey laga horgeeyo wixii wax habaara; "cuqdaa iyo cawradaa cun!"; "Islahel!".
Yaanbo (-da) - Bir xalleefsan oo af ballaaran oo daab leh, oo beeraha lagu falo.
Yaanyo (-da) - Miro guduudan ama cillaanxigeen ah oo la cuno iyagoo ceeriin ama bisil; inta badan iidaa­nkaa lagu daraa.
Yaanyuuro (-da) - Mukulaal, dum­mad.
Yaaq (-a) - Geed dheer oo aad iyo aad u sal iyo jirrid iyo dhex weyn: mayraxdiisa waxaa laga sameeyaa xargo iyo waxyaalo kale; mirihiisu waxay lee yihiin qaabka qulucda, buruq la cunona waa lee yihiin.
Yaaquut (-ka) -  Dhagxanta qaaliga ah mid ka mid ah oo almaaska ma­ahee inta kale ugu adag, oo dhawr jaad oo kala midabyo duwan u sii kala baxa.



